Husn By Anuv Jain

Dekho dekho, kaisi baatein yahan ki, hain saath par hain saath na bhi
Kya itni aasaan hain?
Dekho dekho, jaise mere iraade, waise kahan tere yahan the
Haan, kitni nadaan main

Mere husn ke ilaava kabhi dil bhi maang lo na
Haaye, pal mein main pighal jaaoon, haan
Ab aisa na karo ki dil jud na paaye waapis
Teri baaton se bikhhar jaaoon, haan

Maana, zamaana hai deewana, isiliye tune na jaana
Tere liye main kaafi hoon
Dekho dekho, ye zamaane se thak kar, aate ho kyun maasoom ban kar?
Tere liye main kya hi hoon?

Phir aate kyun yahan karne aankhon mein ho baarish?
Ab aaye to thaher jaao na
Aur poocho na zara mere din ke baare mein bhi
Bas itne mein sambhal jaaoon, haan

Haan, ek din kabhi koi
Jab bhi padhe kahaani teri
Lagta mujhe, mere naam ka
Zikr kahin bhi hoga nahi

Haan, main yahin
Meri ye aankhon mein, aankhon mein to dekho
Dekho, ye dil ka haal kya, honthon se hota na bayaan
Meri ye aankhon mein, aankhon mein to dekho

Kaisa naseeb hai mera, milkar bhi na mujhe mila
Meri ye aankhon mein, aankhon mein to dekho
Teri adhoori si wafaa, maangoon, main maangoon aur na
Meri ye aankhon mein, aankhon mein to dekho

Dekho dekho, kaisi kheenchi lakeeren, chahe bhi dil to bhi na jeete
Main is daud mein nahi
Dekho dekho, kaisi baatein yahan ki, baatein yahi dekhoon jahaan bhi
Main is daur se nahi